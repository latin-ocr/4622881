111

 

laudes tulerit, me laudatore indigen tanta enim
eius auctoritas hac in re facta est, ut plerosque
et eius nomen et hunc scriptorem procul veneratos
dicas. Neminem enim fere, qui post illum conti-
nua Rutilio studia sacrarit, quantum equidem scio,
invenias. Sed idem tamen neque unus omnia vi-
dere potuit, neque prudenter, quae videbat esse
vitiosa, corrigere, nedum quae possent in vitioso-
rum locum venire recipere in ipsos Rutilii versus
omnia voluit. A me contra et 'negligenda pru—
dentissima ea cautio, et deserenda saepe illa tanti
viri auctoritas, et in summa codicum depravatione
audendum interdum erat plurimum. Itaque ne
aliis improbus, temerarius aliis viderer, ut sunt in—
genia hominum, erat fortasse verendum. Ei ta-
men verecundiae quominus concederem, duo me im-
pedierunt. Non quidem scribendi cupiditas. Nam
et complures scriptores, quos similiter atque Ruti-
lium ad leges criticas exigere studui, dudum in
scriniis meis latent, et in hoc ipso emendando
quindecim paene anni sunt, ex quo subsicivarum
horarum oblectamenta quaesivi. Quod non gloria-
tionis aliquarcausa nunc profero, sed quia eis ali-
quando dicendum videbatur, qui suo modulo alio-
rum studia et voluntates metientes non aeque de
rebus meis iudicaverunt. Quibus tamen, non ani-
mi quodam fastidio, sed naturae meae lenitatem
secutus, nunquam sum responsurus, sed utrum meis
laboribus efficere aliquid potuerim, an, quod non
spero, ‚irriti fuerint, uni, si quam spondere mihi
liceat, posteritati relinquam. Sed quae verae cau-

